1.سیر:سیر حاوی سه ماده  به نام‌های آلیسین (Allicin)، آجوئن (Ajoene) و تیوسولفینات (Thiosulfinate) است که می‌توانند با تحریک سیستم ایمنی باعث واکنش مبتلایان به لوپوس شوند. البته خوردن سیر در مقادیر کم به شما آسیبی نمی‌رساند، اما بهتر است میزان آن را در رژیم غذایی خود محدود کنید.

2.غذاهای فرآوری‌شده و تصفیه‌شده:این غذاها که شامل غذاهای کنسروشده، نان سفید و… می‌شوند، اغلب حاوی چربی، قند و نمک زیادی هستند. مطالعات نشان می‌دهد که رژیم‌ غذایی سرشار از غذاهای فرآوری‌شده و تصفیه‌شده می‌تواند التهاب را در سراسر بدن افزایش دهد. شما باید این نوع غذاها را با غذاهای حاوی مواد تازه و سالم جایگزین کنید، به‌خصوص اگر بعد از مصرف آن‌ها متوجه‌ی تشدید علائم بیماری می‌شوید.

3.سبزیجات نایت شید:بعضی از مبتلایان به بیماری‌های التهابی، از جمله لوپوس، هنگام خوردن سبزیجات نایت شید (گوجه‌فرنگی، بادمجان، فلفل و…) با افزایش التهاب بدن مواجه می‌شوند. اما به گفته‌ی بنیاد لوپوس آمریکا، هیچ مدرک محکمی برای حمایت از این ادعا وجود ندارد. با این حال اگر سبزیجات نایت شید علائم شما را افزایش می‌دهند، می‌توانید آن‌ها را از رژیم غذایی خود حذف کنید.

4.الکل:نوشیدنی‌های الکلی می‌توانند با داروهای لوپوس تداخل داشته باشند. به‌عنوان مثال، داروهایی مانند متوترکسات (Methotrexate) در کبد متابولیزه می‌شوند و مصرف آن‌ها با الکل می‌تواند خطر مشکلات کبدی غیرقابل برگشت را افزایش دهد. سایر داروها مانند پردنیزون (Prednisone) و داروهای ضدالتهاب غیراستروئیدی (NSAIDs) هم در صورت مصرف الکل باعث خونریزی دستگاه‌ی گوارش می‌شوند.

‌5.نمک:زیاده‌روی در مصرف نمک برای هیچ‌کس، به‌ویژه افرادی که به بیماری‌های مزمن مانند لوپوس مبتلا هستند، خوب نیست. چراکه مصرف بیش از حد نمک خطر ابتلا به فشار خون بالا و بیماری قلبی را افزایش می‌دهد. شما می‌توانید به جای نمک از نعنا، ریحان، دارچین، فلفل یا لیموترش برای طعم‌دار کردن غذاها استفاده کنید.

6.آلفا آلفا:تحقیقاتی نشان داده اند جوانه آلفا آلفا یا یونجه می تواند علائم بیماری لوپوس را تشدید کند. در این جوانه ترکیبی به نام ال- کاناوانین وجود دارد که باعث تحریک سیستم ایمنی بدن می شود. تحقیقات همچنین نشان داده اند خوردن جوانه یونجه می تواند در افرادی که به لوپوس مبتلا نیستند باعث بروز سندرم شبه لوپوس شود یا لوپوس را در افراد مبتلا به بیماری غیر فعال آن، بیدار کند.

