معده سرد چیست:برای هضم مناسب و کامل غذا در معده نیاز به حرارت کافی غریزی داریم. اگر به دلایل مختلف این حرارت کاهش پیدا کند که عمده دلایل آن سوء مزاج سرد معده است واکنش‌های لازم در معده برای هضم غذا انجام‌نشده و معده ضعیف می‌شود و موجب افزایش اشتها و به‌تبع آن چاقی خواهد شد. دلیل این امر، سبک زندگی ناسالم و پرخوری و بدجوری و بی‌تحرکی و مصرف زیاد سردی‌هاست که موجب ایجاد بلغم و سودا در معده می‌شود. همچنین علل غذایی سوءهاضمه تند خوردن و نجویدن به مقدار کافی غذا هم می‌تواند باشد که در این حالت فرد سعی می‌کند غذا را با خوردن آب و مایعاتی دیگر مثل نوشابه قورت دهد. عمده مشکلات ما در هنگام غذا خوردن همین مسئله است. در ادامه باید گفت مصرف غذاهای دیرهضم، درهم خوری، مصرف آب یخ و غذاهای با طبع سرد هم موجب سوءهاضمه و سردی معده می‌شود.