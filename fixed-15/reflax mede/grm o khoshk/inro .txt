رفلاکس یا ترش کردن معده از بیماری های گوارشی است که دارای احساس سوزش سردل و عوارض جدی بدون درمان است. این بیماری جز اختلالات شایع است. در پزشکی سنتی ایران سوزش سردل بیشتر با عبارت حرقت معده ذکر شده است و سه دسته علت در ایجاد آن موثر دانسته شده است. عامل اول مصرف غذاهای غلیظ و دیرهضم می باشد که با اصلاح شیوه زندگی و رعایت قوانین تغذیه این مورد اصلاح می شود. دسته دوم به علت وجود رطوبت خام در قسمت های ابتدایی معده ایجاد می گردد که داروهای منضج و مسهل بلغم برای این بیماران موثر است و دسته سوم حالتی است که خلط سوداوی از طحال بیش از حد لازم به قسمت های بالایی معده ریزش نماید که در این حالت مرطبات برای بیمار تجویز می گردد.