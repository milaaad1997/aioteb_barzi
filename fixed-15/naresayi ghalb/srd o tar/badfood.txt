۱. آب‌نبات و شکلات:
آب‌نبات و شکلات از آن دسته از خوراکی‌هایی هستند که طرفداران زیادی دارند. بعضی از افراد در طول روز، مقدار زیادی آب‌نبات و شکلات می‌خورند. این دو خوراکی حاوی قند زیادی هستند و می‌توانند ذخایر چربی را در بدن افزایش دهند، که این موضوع شما را در معرض بیماری‌های قلبی قرار می‌دهد. هر زمان که گرسنه شدید و هوس خوردن چیزهای شیرین کردید، به دنبال گزینه‌های سالم‌تر مثل میوه‌ها باشید.

۲. چیپس:
انجمن قلب آمریکا توضیح می‌دهد که اگر بیشتر از ۲۳۰۰ میلی‌گرم نمک (سدیم) در روز مصرف کنید، خطر فشار خون بالا در شما افزایش پیدا می‌کند.از قدیم شنیده‌ایم که چیپس سیب‌زمینی در رژیم غذایی سالم جایی ندارد، چون حاوی مقدار زیادی کالری، چربی و سدیم است. داشتن رژیم غذایی کم‌سدیم، برای حفظ سلامت قلب ضروری است

۳. سوپ‌های آماده و کنسرو شده:
سوپ‌های کنسرو شده برای مواقعی که وقت زیادی برای تهیه‌ی غذا ندارید یا مواد اولیه‌ی کافی ندارید، گزینه‌ی آسان و سریعی به نظر می‌آیند‌. اما باید به شما بگوییم که این سوپ‌ها به علت اینکه سدیم بالایی دارند، برای قلب مضر هستند.معمولا برای طعم دادن و افزایش ماندگاری، به غذاهای آماده، سدیم اضافه می‌کنند‌. سدیم زیاد برای قلب مضر است. پس به جای سوپ‌های آماده، خودتان هر زمان که وقت کافی و مواد اولیه داشتید، در خانه سوپ درست کنید‌.

۴. خامه‌ی قهوه:
خامه‌ی قهوه حاوی چربی‌های ترانس است، که سطح کلسترول بد (LDL) را افزایش و میزان کلسترول خوب (HDL) را کاهش می‌دهند. این موضوع می‌تواند منجر به بیماری قلبی شود. پس از اضافه کردن خامه به قهوه‌ی خود اجتناب کنید.

۵. کیک‌های آماده و بسته‌بندی شده:
کیک‌های بسته‌بندی شده نه تنها حاوی مقدار زیادی قند هستند، بلکه ممکن است روغن‌های هیدروژنه هم داشته باشند، که منابع بالقوه‌ی چرابی‌ ترانس محسوب می‌شوند‌. با وجود اینکه استفاده از چربی ترانس توسط تولیدکنندگان مواد غذایی، به دلیل مضراتی که دارد، ممنوع اعلام شده است، اما هنوز می‌توان آن را در محصولات پخته شده‌ی آماده و غذاهای رستورانی پیدا کرد.

۶. نوشابه:
مصرف منظم نوشابه باعث افزایش ناگهانی انسولین می‌شود، که این موضوع افزایش وزن و ابتلا به «سندرم متابولیک» را به همراه دارد.نوشیدن مقدار زیادی نوشابه‌ی خنک نه تنها سایز دور کمرتان را افزایش می‌دهد، بلکه احتمالا به قلب هم اجازه نمی‌دهد به درستی خون را پمپاژ کند. مصرف منظم نوشابه باعث افزایش ناگهانی انسولین می‌شود، که این موضوع افزایش وزن و ابتلا به «سندرم متابولیک» را به همراه دارد.نوشابه علاوه بر قند، اسید فسفریک هم دارد و ممکن است یک عامل سرطان‌زا باشد. قند موجود در این نوشیدنی می‌تواند منجر به التهاب شود، که این مسئله منجر به بیماری‌های قلبی و عروقی می‌شود.

۷‌. نوشابه‌ی رژیمی:
شاید فکر کنید جایگزین کردن نوشابه‌ی معمولی با نوشابه‌ی رژیمی کار خوبی است‌. اما چون این نوشابه‌ها رژیمی هستند، به این معنی نیست که بهتر از نوشابه‌های معمولی هستند. شیرین‌کننده‌های مصنوعی می‌توانند منجر به افزایش ناگهانی سطح انسولین و احتمال ابتلا به اختلال متابولیک شوند.

۸.نان سفید:
نان سفید را بهتر است با نان‌های غنی از فیبر جایگزین کنید. این کار نه تنها در آب کردن چربی شکم موثر است، بلکه از ابتلا به بیماری قلبی هم پیشگیری می‌کند. غلات تصفیه شده (مثل آن‌هایی که در نان سفید یافت می‌شوند.) برخلاف غلات غنی شده، فاقد فیبر، مواد معدنی، ترکیبات فیتوشیمیایی و چربی‌های سالم هستند. تمام این ترکیبات برای سلامت قلب مفید هستند‌.

۹. بیسکوییت:
خوراکی‌های فرآوری‌ شده در رژیم‌ غذایی سالم جایگاهی ندارند. بیسکوییت‌ها که حاوی مقدار زیادی کره هستند، یکی از علل اصلی بیماری‌ قلبی هستند. بیسکوییت‌ها حاوی چربی‌های اشباع شده و سدیم هستند و تقریبا هیچ فیبری ندارند.

۱۰. بستنی:
بستنی و بیسکوییت را نباید در رژیم غذایی متعادل قرار دهید. این خوراکی‌ها منجر به افزایش سطح انسولین و تری‌گلیسیرید‌ها می‌شوند، که این موضوع ضربان قلب و فشار خون سیستولیک را بالا برده و باعث می‌شود پلاکت‌های خون چسبنده و انبوه شوند.این مسئله منجر به مسدودشدگی رگ‌های کوچک قلب و کاهش جریان خون به قلب می‌شود. اگر جریان خون به قلب بهبود پیدا نکند، این شرایط در نهایت منجر به حمله‌ی قلبی می‌شود.

۱۱. مارگارین:
ممکن است به نظر بیاید که مارگارین جایگزین سالم کره است. اما اگر مارگارین حاوی چربی ترانس باشد، منجر به بیماری قلبی خواهد شد. به جای مارگارین، از روغن زیتون استفاده کنید.

۱۲.غلات حاوی قند:
خوردن این صبحانه راه خوبی برای شروع روز نیست. بیشتر این خوراکی‌ها حاوی قند اضافی هستند که برای قلب مضر است. به جای خوردن غلات شیرین شده، ماست یونانی به همراه میوه‌های مثل توت‌فرنگی و بلوبری بخورید.

۱۳. برنج سفید:
مصرف برنج سفید می‌تواند منجر به افزایش ناگهانی انسولین شود، که این موضوع افزایش خطر بیماری قلبی را به دنبال دارد.بهتر است به جای برنج سفید، برنج قهوه‌ای مصرف کنید. برنج سفید فرآوری می‌شود و به همین دلیل فیبر آن از دست می‌رود. مصرف چنین برنجی می‌تواند منجر به افزایش ناگهانی انسولین شود، که این موضوع افزایش وزن را به دنبال دارد. افزایش وزن هم خطر ابتلا به بیماری قلبی را بالا می‌برد.

۱۴. سس کچاپ:
معمولا غذاهایی مثل سیب‌زمینی سرخ‌کرده (فرنچ‌فرایز) یا ماکارانی را با سس کچاپ می‌‌خوریم. اما باید به شما بگوییم که این کار خطر بیماری قلبی را در شما افزایش می‌دهد. سس گوجه‌‌فرنگی فاقد هرگونه ماده‌ی مغذی سیرکننده است و می‌تواند به آسانی میزان سدیم و قند بدن را افزایش دهد. پس مصرف آن را محدود کنید.

۱۵.کروسانت:
کروسانت یک خوراکی نرم و خو‌ش‌طعم است. اما نباید گول خوشمزگی آن را بخورید، چون دشمن قلب شما است. کروسانت حاوی ترکیبات چربی ترانس مثل مونوگلیسیرید است که خطر بیماری‌ قلبی را افزایش می‌دهد.

۱۶.ماست طعم‌دار:
ماست معمولا یک خوراکی سالم و مغذی تلقی می‌شود. اما ماست‌های شیرین‌ شده و طعم‌دار باعث ناراحتی شکم می‌شوند و باکتری‌های بد دل‌ و روده را تغذیه می‌‌کنند. ماست یونانی بدون طعم یک گزینه‌ی خوب و مغذی است که با مصرف آن نه تنها مواد مغذی زیادی را دریافت می‌کنید، بلکه از قلب‌تان هم محافظت می‌کنید.

۱۷.سس سویا:
سس سویا معمولا همیشه به همراه غذاهایی مثل سوشی استفاده می‌شود. اما لازم است بدانید که در هر قاشق غذاخوری سس سویا، ۱۰۰۰ میلی‌گرم سدیم وجود دارد و این موضوع به طور واضح نشان می‌دهد که این نوع سس برای قلب مضر است.

۱۸.سوسیس:
گوشت‌های فرآوری شده مثل هات‌داگ، بیکن و سوسیس بدترین انواع گوشت برای قلب محسوب می‌شوند.
اخیرا متخصصان بیشتر از همیشه در حال تلاش هستند تا ما را از مضرات وحشتناک سوسیس مطلع کنند. گوشت‌های فرآوری شده مثل هات‌داگ، بیکن و سوسیس بدترین انواع گوشت برای قلب محسوب می‌شوند. به جای این نوع گوشتها به دنبال گوشتهای کم‌چرب مثل گوشت بوقلمون، مرغ و گوشت گاو علف‌خوار باشید.

۱۹.پنیر:
شاید باور نکنید، اما پنیر یکی از خوراکی‌هایی است که باعث بیماری قلبی شود. پنیر حاوی چربی اشباع شده است. چندین مطالعه، مصرف زیاد چربی‌های مسدودکننده‌ی سرخرگ‌ها را با بیماری قلبی مرتبط دانسته‌اند.
ما نمی‌گوییم پنیر را کلا از رژیم غذایی‌تان حذف کنید، چون این کار برای ما ایرا‌نی‌ها که در وعده‌ی صبحانه پنیر می‌خوریم، تقریبا غیرممکن است. نکته‌ی مهم این است که پنیر را به مقدار متوسط مصرف کنید و در خوردن آن زیاده‌روی نکنید.

۲۰.آب‌میوه:
می‌توانیم این را به طور قطعی بگوییم که آب‌میوه ۱۰۰ درصد بهتر از نوشابه است، اما این بدین معنی نیست که گزینه‌ی سالمی است‌. گرفتن‌ آبِ ‌میوه‌ها باعث می‌شود فیبر آن‌ها از بین برود‌. فیبر، سطح افزایش یافته‌ی لیپیدهای خون را که عامل خطر بیماری قلبی است، متعادل می‌کند. پس به جای آب‌میوه، خود میوه‌ها را بخورید.

۲۱.پیتزا:
سعی کنید بیشتر از یک تکه پیتزا نخورید و برای اینکه سیر شوید، در کنار پیتزا، سالاد بخورید تا فیبر هم دریافت کنید.
شاید با دیدن نام پیتزا در لیست غذاهایی که باعث ناراحتی قلبی می‌شوند، ناراحت شوید، چون پیتزا جزو غذاهای محبوب بسیاری از افراد است. متاسفانه حقیقت تلخ است. پیتزا یکی از خوراکی‌هایی است که خطر بیماری قلبی را در شما افزایش دهد.
سعی کنید بیشتر از یک تکه پیتزا نخورید و برای اینکه سیر شوید، در کنار پیتزا، سالاد بخورید تا فیبر هم دریافت کنید. فیبر یک ماده‌ی مغذی است که کلسترول بد را کاهش می‌دهد و فواید متعددی برای سلامتی دارد.

۲۲. سیب‌زمینی سرخ‌کرده:
برای حفظ سلامت قلب‌تان باید از خوردن خوراکی‌هایی که در روغن زیاد سرخ می‌شوند، اجتناب کنید. سیب‌زمینی شاخص گلیسمی بالایی دارد و باعث می‌شود قند خون افزایش پیدا کند. ترکیب نمک و روغن داغ باعث می‌شود این غذا برای قلب مضر باشد. به جای سیب‌‌زمینی سرخ‌کرده، سیب‌زمینی آب‌پز بخورید.

۲۳.هات‌داگ:
هات‌داگ هم مانند سوسیس از گوشت فرآوری شده تهیه می‌شود و حاوی مقدار زیادی چربی اشباع شده است. پس برای حفظ سلامت قلب‌تان از خوردن هات‌‌داگ خودداری کنید.

۲۴.مافین:
شاید شما هم بین وعده‌های غذایی گرسنه شوید و به فکر خوردن مافین به عنوان یک میان وعده‌ی آماده و خوشمزه بیفتید. اما بهتر است دیگر این کار را انجام ندهید‌، چون مافین حاوی دو ترکیب مضر برای قلب است که خطر بیماری قلبی را افزایش می‌دهند: قند و چربی اشباع شده.

۲۵.کره:
اگر به طور مرتب از کره‌ی آب شده روی پاپ کرن، پنکیک یا سایر خوراکی‌ها استفاده کنید، خطر بیماری قلبی در شما افزایش پیدا می‌کند.
هیچ کدام از ما نمی‌توانیم این موضوع را نفی کنیم که خوردن نان تستی که روی آن کره و مربا مالیده شده، بسیار لذت‌بخش است. اما این لذت، ارزش آسیب‌هایی که به قلب وارد می‌کند را ندارد. البته اگر هر از گاهی کره می‌خورید، ایرادی ندارد.
اما اگر به طور مرتب از کره‌ی آب شده روی پاپ کرن (پف‌فیل)، پنکیک یا سایر خوراکی‌ها استفاده کنید، خطر بیماری قلبی در شما افزایش پیدا می‌کند. انجمن قلب آمریکا توصیه می‌کند چربی‌های اشباع شده (مثل کره) را با چربی‌های چند غیراشباع (مانند روغن کتان) جایگزین کنید تا سلامت قلب‌تان حفظ شود.

۲۶.خامه‌ی ترش:
اگر نگران سلامت قلب‌تان هستید و نمی‌خواهید دچار بیماری قلبی شوید، از مصرف خامه‌ی ترش خودداری کنید. دو قاشق غذاخوری خامه‌ی ترش تقریبا حاوی ۳.۵ گرم چربی اشباع شده است که برای قلب مضر است.

۲۷.سس سالاد:
انواع سس سالاد حاوی منابع پنهان قند و نمک هستند. رژیم غذایی حاوی قند زیاد، ذخیره‌ی چربی را افزایش می‌دهد و مصرف سدیم زیاد هم می‌تواند فشار خون را بالا ببرد، که هر دو عامل خطر بیماری‌های قلبی و عروقی هستند. به جای سس‌های آماده و مضر برای قلب، با روغن زیتون فوق‌ بکر، آب لیموترش و کمی نمک یک سس سالم درست کنید و با سالاد نوش‌جان کنید.

۲۸.مرغ سوخاری:
مرغ سوخاری یک غذای خوشمزه است که احتمالا زیاد آن را از بیرون سفارش می‌دهید. اگر اینطور است باید به شما بگوییم که در معرض بیماری‌های قلبی قرار دارید. مرغ سوخاری هم از آن دسته از غذاهایی است که حاوی مقدار زیادی سدیم و چربی است، که هر دو می‌توانند درصد بیماری قلبی را در شما افزایش دهند. بنابراین خوردن مرغ سوخاری را محدود کنید یا مرغ را به صورت پخته شده بخورید.

۲۹.اسموتی‌های آماده:
تصورات بر این است که اسموتی‌ها نوشیدنی‌های سالم و مغذی‌ای هستند. اما باید به شما بگوییم که اسموتی‌های آماده مقدار زیادی قند دارند. بیشتر قند اسموتی از فروکتوز به دست می‌آید، که نشان داده شده تری‌گلیسیرید خون و چربی شکم را افزایش می‌دهد. پس به جای خرید اسموتی‌های آماده، خودتان با مواد اولیه‌ی تازه و سالم، در خانه یک اسموتی لذیذ درست کنید.






