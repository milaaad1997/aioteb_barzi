1. لبنیات پرچرب: شیر کامل، کره، ماست پرچرب و پنیر سرشار از چربی اشباع شده هستند. پنیر سدیم بالایی دارد،  به همین علت بهتر است مصرف آن را به‌طور حدودی به ۸۵ گرم در هفته محدود کنید و ترجیحاً به دنبال پنیرهای کم چرب باشید.برای دریافت کلسیم، شیر بدون چربی بنوشید و به دنبال ماست‌های بدون چربی یا کم چرب باشید تا دچار کلسترول بالا نشوید.

2. گوشت قرمز: یکی از غذاهای مضر برای کلسترول بالا گوشت قرمز است، استیک، گوشت گاو، دنده و گوشت چرخ کرده گوساله، دارای چربی اشباع شده و کلسترول بالایی هستند، برای اینکه سالم بخورید، گوشت چرخ کرده بدون چربی را انتخاب کنید و روی منابع کم چرب پروتئین حیوانی مانند مرغ بدون پوست تمرکز کنید.

3. گوشت فرآوری شده: به‌طورکلی باید گوشت فرآوری شده را به دلیل محتوای بالای سدیمش محدود کنید، در واقع بیکن، سوسیس و هات‌داگ جزو غذاهای مضر برای کلسترول بالا هستند و اگر مجبورید گوشت فرآوری شده بخورید پس سوسیس با گوشت بوقلمون یا مرغ که چربی کمی دارند را انتخاب کنید.

4. غذاهای سرخ شده : سیب زمینی سرخ کرده، مرغ سرخ شده با پوست و سایر غذاهایی که در سرخ کن پخته می‌شوند، دارای مقدار زیادی چربی اشباع شده و کلسترول بد هستند. 

5. فست فود: ساندویچ ،پیتزا ،همبرگر ، کالباس، هات‌داگ  غذاها حاوی چربی‌های اشباع شده و ترانس هستند که باعث افزایش کلسترول «بد» و کاهش کلسترول «خوب» در خون می‌شوند. این غذاها ترکیباتی دارند که فشار خون و خطر ابتلا به بیماری‌های قلبی و عروقی را افزایش می‌دهند.

6. غذاهای فرآوری‌شده: خوارکی هایی مثل سوخاری، پفک، چیپس این نوع غذاها چربی‌های ترانس دارند به همین علت باعث افزایش کلسترول بد می‌شوند و همچنین حاوی قند، نشاسته و سدیم هستند و نه تنها قند خون و فشار خون را افزایش می‌دهند بلکه باعث افزایش وزن هم می‌شوند.

7. شیرینی ها : کوکی‌ها، کیک‌ها و دونات‌ها حاوی کره هستند. کره باعث چربی اشباع و کلسترول بالا می‌شود. این خوراکی‌ها قند بالایی دارند. در نتیجه می‌توانند منجر به ایجاد سطوح بالای تری گلیسیرید خون شوند و چربی خون ناسالم که عامل خطرناکی برای بیماری عروق کرونر قلب است را بیشتر کنند.

8. شکلات : شکلات یکی دیگر از غذاهای پرکالری و پر قند است که باعث افزایش وزن و قند خون می‌شود. این خوراکی حاوی چربی‌های اشباع شده و ترانس است. پس در لیست غذاهای مضر برای کلسترول بالا قرار می‌گیرد.
این خوراکی به دلیل داشتن قند ساده باعث افزایش گلوکز خون می‌شود و نیاز به تولید انسولین را بیشتر می‌کند. این عوامل، خطر ابتلا به دیابت نوع دو را نیز افزایش می‌دهند.

 9. نوشابه : نوشابه یک نوع نوشیدنی پرکالری و پر قند است که باعث افزایش وزن و قند خون می‌شود. این نوشیدنی به دلیل داشتن مقادیر زیادی قند، خطر ابتلا به دیابت نوع ۲ را افزایش می‌دهد. همچنین حاوی کافئین است و باعث افزایش فشار خون و ضربان قلب می‌شود. این مورد خطر ابتلا به بیماری‌های قلبی و عروقی را بالا می‌برد.

10. آجیل و خوراکی های چرب : آجیل و برخی از تنقلات جزو غذاهای پرکالری و پر قند هستند که وزن و قند خون را بیشتر می‌کنند. مغزها چربی‌های اشباع شده و ترانس دارند و باعث افزایش کلسترول بد می‌شوند.
به‌عنوان‌مثال ۱۰۰ گرم آجیل شیرین به‌طور میانگین حاوی ۵۷۶ کالری، ۴۰ گرم چربی، ۳۵ گرم قند و ۲۰ میلی‌گرم سدیم است. پس اگر کلسترول خون بالا دارید، در مصرف این گزینه هم احتیاط کنید.

11.غذاهای پرنمک و شور :