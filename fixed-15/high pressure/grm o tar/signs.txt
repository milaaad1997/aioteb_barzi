۱.سردرد:
شواهد نشان می‌دهد که معمولا فشارخون بالا باعث سردرد نمی‌شود. اما ممکن است در سطح بحرانی این علامت ظاهر شود. اگر سردرد شدید دارید و دستگاه فشارسنج عدد بالایی را نشان می‌دهد، باید سریعا به پزشک مراجعه کنید.

۲.خونریزی چشم:
ایجاد لکه‌های خون در چشم و خونریزی چشم در بیماری دیابت و فشارخون بالا شایع است. اگر به چشم‌پزشک مراجعه کنید، می‌تواند آسیب عصب بینایی ناشی از فشار خون بالا و درمان نشده را تشخیص دهد.

۳.خون دماغ:
اگر فشار خون به مقدار کمی افزایش پیدا کند، معمولا باعث خون دماغ نمی‌شود. اما در سطوح بحرانی ممکن است این علامت ایجاد شود. خونریزی بینی به علت فشار به مویرگ‌ها ایجاد شده و برای تشخیص علت آن باید به پزشک مراجعه کرد.

۴.گرگرفتگی صورت:
یکی دیگر از علائم افزایش فشار خون گرگرفتگی و داغ‌شدن صورت است. این علامت می‌تواند نشانه افزایش فشارخون در هر سطحی باشد. گاهی وضعیتی مانند قرارگرفتن در معرض آفتاب، هوای سرد، غذای تند، نوشیدنی گرم، محصولات مراقبت از پوست، استرس، آب داغ، الکل و ورزش نیز باعث گرگرفتگی صورت می‌شوند. این موارد با افزایش فشارخون هم ارتباط دارند.
یکی از علائم افزایش فشار خون گرگرفتگی و داغ‌شدن صورت است. این علامت می‌تواند نشانه افزایش فشارخون در هر سطحی باشد.

۵.سرگیجه:
سرگیجه از علائم بالا بودن فشار خون نیست. اما می‌تواند از علائم هشداردهنده سکته باشد. سکته مغزی از عوارض بسیار جدی فشارخون بالا است و باید این علامت را جدی گرفت. همچنین برخی از داروهای فشارخون باعث بروز این علامت می‌شوند.

۶.خون در ادرار:
فشارخون بالا ممکن است روی رگ‌های خونی کلیه‌ها تاثیر بگذارد و باعث کاهش جریان خون شود. در نتیجه عملکرد کلیه‌ها مختل می‌شود. فشارخون بالا باعث پاره شدن رگ‌های خونی کوچک کلیه شده و خون در ادرار دیده می‌شود.

۷.خونریزی از گوش:
اگر فشارخون تا سطح خطرناک افزایش پیدا کند، ممکن است باعث خونریزی گوش شود. گوش رگ‌های خونی زیادی دارد. به همین دلیل ایجاد فشار در این رگ‌ها ممکن است باعث ایجاد صدا در گوش شود. این علامت را باید جدی بگیرید.

۸.سردی دست و پا:
در افراد مبتلا به فشارخون بالا سردی دست و پا شایع است. به دلیل اختلال در گردش خون ممکن است این علامت ظاهر شود. در کنار این علامت ممکن است انگشتان قرمز یا آبی شوند و احساس سوزن‌سوزن‌شدن در دست و پا داشته باشید.

۹.تکرر ادرار:
تکرر ادرار به‌ویژه در شب می‌تواند نشانه فشار خون بالا و مصرف بیش از حد نمک باشد. پزشکان معتقدند که در ۴۰% مواقع این عارضه علامت فشار خون بالا است. زیرا در این وضعیت حجم خون افزایش پیدا کرده و در نتیجه آب بیشتری از بدن خارج می‌شود.

۱۰. لرز:
گاهی ممکن است این عارضه باعث لرز و اختلال در عضلات بدن شود. دقت داشته باشید که فشارخون بالا به همراه لرز ممکن است علامت تیروئید پرکار باشد و باید برای تشخیص آن به پزشک مراجعه کنید.

۱۱.حالت تهوع:
اگر فشارخون بیش از حد افزایش پیدا کند، به مغز آسیب وارد شده و ممکن است علائمی مانند تهوع و استفراغ، سردرد و تنگی نفس بروز کند. در این شرایط باید مراقبت‌های اورژانسی انجام شود. در موارد نادر ممکن است شخص پس از این علائم به کما برود.

۱۲. بی حالی:
بی حالی و خستگی یکی از علائم افزایش فشارخون است. در برخی از افراد این علامت ایجاد می‌شود و ممکن است علامت هشداردهنده برای مشکلات قلبی باشد. گاهی هم فشارخون بالا باعث اختلالات خواب شده و از این طریق بی‌حالی ایجاد می‌کند.

۱۳. تپش قلب :
فشارخون بالا باعث افزایش جریان خون شده و فعالیت قلب بیشتر می‌شود. به همین دلیل ممکن است در این شرایط تپش قلب یا ضربان قلب نامنظم را تجربه کنید.
